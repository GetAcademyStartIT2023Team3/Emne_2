Hei Eskil, takk for en hyggelig samtale!
Det virker spennende å utforske alternative tilnærminger for å presentere emner på Get sin læringsplattform.


Her kommer en oversikt over kravene som ble spesifisert under møtet.
  1. Forbedre måten nøkkelkompetanse-faget blir presentert.
  2. Lage en måte å se relatert innhold fra forskjellige konsepter på.
     Et eksempel kan være å vise konsepter under samme kategori som f.eks. “kontrollflyt” for “for-løkke” konseptet.
  3. Forbedre visningen til tekst, bilder og videoer.
  4. Brukeren kan kommentere på emner.
  5. Bruker kan lage sin egen “meny”.
  6. Strukturert måte å gå gjennom alle eksemplene.

Gi en tilbakemelding på om kravene stemmer.


For å få ekstra klarhet i noen småting, så har vi noen ekstra spørsmål.
  1. Ønsker dere at nettsiden skal føre logg på hvilket fagstoff studenten har fullført?
  2. Dere nevnte noe om “rating”. Kan dere forklare nærmere hva du mener med dette?
  3. Skal vi ta hensyn til nøkkelkompetanse-faget når vi lager løsningen, eller vil dere ha en løsning som er generell for alle mulige fag?
 
Det ble snakket mye om “lærestier” og det kan lønne seg å konkretisere dette.
Her er en liste over vår tolkning av lærestier.
  1. Fagansvarlig lager lærestier. Innholdet er ulikt for hver sti, men om samme tema.
  2. Studenten har mulighet til å lage sin egen “sti” basert på hva studenten går igjennom.
  3. En oversikt over hvor du er i stien, hvor du er på vei og hvor du kommer fra.

I tillegg til vår tolkning av stier, så har vi også et eksempel fra Duolingo.
Utviklerne av Duolingo er overbevist om at det kan være bedre for læring å ha en lineær sti. Her kan dere lese om begrunnelsen til hvorfor de gikk fra å ha mindre lineære leksjoner til å ha en lineær sti:
https://blog.duolingo.com/new-duolingo-home-screen-design/

Kan dere komme med konkrete innspill på lærestier?


Vi gleder oss til å høre mer fra dere.
Mvh. Team 3
